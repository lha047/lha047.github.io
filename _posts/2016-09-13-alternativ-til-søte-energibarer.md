---
layout: post
title: Alternativ til søte energibarer
categories: update food
---
# Alternativ til søte energibarer

De som kjenner meg vet at jeg ikke er så glad i søtsaker...

Nå prøver jeg ut et alternativ til vanlige energibarer, som for meg bare er søte og ikke noe jeg kunne tenke meg å spise. Energibarer som man kjøper i butikken er ofte fulle av sukker så jeg tenkte jeg skulle prøve å lage mine egne. Men jeg er ikke så glad i søte ting... og man trenger jo ikke alt sukkeret. Så med litt inspirasjon fra Matgeek på YouTube laget jeg granola med salt, siracha og "tropisk" frukt (tørka mango, papaya m.m).

**Granolaen inneholder:**

- ca. 5 dl Store havregryn
- ca. 2 dl Små havregryn
- ca. 1 dl Solsikkekjærner
- ca. 1 dl Gresskarfrø
- ca. 1 dl Mandler
- 1 stor neve "Tropisk" frukt
- 3 ss kokosolje
- 2 stk Eggehvitter
- Salt
- Siracha

Bland først alt det tørre (utenom salt). Smelt kokosoljen, og ha den i det tørre. Rør godt. Pisk eggehvittene slik at de får myke topper. Bland så kornblandingen i eggehvittene. Legg miksen på ei stekeplate med bakepapir. Bland i så mye Maldon salt og Siracha du ønsker. Fordel det utover i et 1-2 cm tykt lag. Stek midterst i ovnen på 150 grader i 40-50 min, eller til det ser ferdig ut. Etter ca. 15 min kan man dele opp og røre litt i granolaen. Deretter kan man røre ca hvert 15. min. Det er de små bitene yttest på kanten av brettet som blir fortest brent, så jeg prøver å "ruller" på det som ligger ved kanten. 

<img class="medium-img img-center" src="/img/saltGranola.png" alt="Salt granola">