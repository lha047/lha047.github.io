---
layout: post
title:  "Beijing for dummies"
date:   2015-09-16
categories: travel
---
Beijing for dummies
===========
I løpet av en uke i Beijing fant vi ut at det var nødvendig å lage en "Beijing for dummies"-bok. 

Språk
------
Ingen kan engelsk! Så det lureste du kan gjøre er å ta bilder av ting slik at du kan peke på det for å vise hva du vil.

Bruk bilder og plastikkmat for det det er verd når du er på restaurant. 

De som kan kan lite. Hvis du mener du kan engelsk, dropp gramatikk og setningsstuktur, gå tilbake til basicen. 

Subway
------
Det er store avstander i Beijing! Du kan spasere, men ikke forvent at ting er "rett rundt hjørnet". Subway er en enkel måte å komme seg rundt i byen på. Skaff deg IR-Card! Ta bilde (igjen) av teksten IR-card, den fins på billettluka på alle subway stasjoner, og insister på å få det. Dette er et kort du kan fylle på og reise fritt rundt. Du registrerer kortet når du går inn på subwayen, eller bussen, og når du går ut så beregner systemt hvor mye du betaler. 

Får du ikke tak i IR-card og må betale billett hver gang du skal ta subway, slik vi gjorde. For å bruke billettmaskinene må du ha småpenger. Har du det er billettmaskinene veldig greie. Har bare store penger så er billettluken en grei plass å veksle pengene dine, og få tak i billett. Om du ikke kan språket, finn en måte å kunne peke på navnet på stedet hvor det er skrevet på kinesisk, enten kart, eller igjen ta bilde. 

	